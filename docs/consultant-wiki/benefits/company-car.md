# Firmabil

### TL;DR
Dersom du vurderer en firmabil i stedet for en privateid bil kan denne siden hjelpe deg med avgjørelsen. Det er mange faktorer som spiller inn, blant annet din lønn, bilens kjøpsverdi, og inntekten til selskapet.

:::caution Fra og med 2022 er det endringer i satser. Det er derfor blitt noe dyrere å kjøpe elbil på firmaet enn det har vært tidligere.
:::

Se nedenfor for flere goder og negative sider ved å eie firmabil, samt beregninger.

### Kjøp på selskap

**Goder ved å kjøpe på selskap**
* Selskapet har inntekter før skatt.
For hver krone du tar ut av selskapet i form av lønn eller utbytte, vil dette være beskattet med 40-50%. Essensielt har hver krone i selskapet, 50 øre verdi når det utbetales privatperson. Et bilkjøp på selskapet vil derfor være betraktelig billigere for selskapet, enn deg som privatperson.
 
* Alle kostnader tilknyttet en firmabil, vil kunne utgiftsføres på selskapet
Dette gjelder f.eks: Drivstoff (Bensin/Diesel/Elektrisitet), service, vask, osv
:::caution Dersom bilen er personbil får du ikke MVA-fradrag på kostnader nevnt ovenfor.
:::
 
* Kravene til egenkapital er lavere, mens på privatperson er det som regel 30% av verdien på bilen.
 
* Ved å ha firmabil har du ikke billån på privatperson. Det kan gi utslag på andre lånesøknader.
 
* Biler generelt mister sin verdi raskt. Et selskap tåler dette tapet bedre enn privatpersoner.
 
Elbil: Per dags dato (2022) er det 80% beregningsgrunnlag på elbil, som er viktig med tanke på fordelsbeskatning. Les videre for fordelsbeskatning
 
Fordelsbeskatningen skjer av din brutto lønn, ikke netto!
 
### Negative sider ved kjøp av firmabil

* [Selskap] Du får inntektspåslag basert på beregningsgrunnlaget beskrevet ovenfor. Dette må man betale Arbeidsgiveravgift på
 
* [Selskap] Mer arbeid. Dersom du ikke ønsker mer papirarbeid/regnskap kan dette inngå i helhetsvurderingen om kjøp av firmabil er verdt det.
 
* [Privatperson] Fordelsbeskatning: Du må betale skatt som privatperson når du har firmabil. Dette blir sett på som en fordel, og beskatning varierer basert på prisen på bilens listepris som ny. 
 
### Beregning
Her tar vi for oss noen forskjellige biler. Kalkulator brukt er fra [Smarte Pengers Firmabilkalkulator](https://www.smartepenger.no/kalkulatorer/908-firmabilskattkalkulator)

#### Elbil under 3 år til 1 000 000,-
Merk bruttoinntekt på 7.1G, inntektspåslag (AGA blir beregnet fra denne summen), og skatt på privatperson

<img src="/img/skatt-firmabil-1.png"/>

* Privatperson må betale 83 745,- mer skatt i året
* Selskapets arbeidsgiveravgift øker med 27 014,-

#### Elbil under 3 år til 500 000,-
Merk bruttoinntekt på 7.1G, inntektspåslag (AGA blir beregnet fra denne summen), og skatt på privatperson

<img src="/img/skatt-firmabil-2.png"/>

* Privatperson må betale 49 025,- mer skatt i året
* Selskapets arbeidsgiveravgift øker med 15 814,-

#### Bensinbil under 3 år til 500 000,-
Merk bruttoinntekt på 7.1G, inntektspåslag (AGA blir beregnet fra denne summen), og skatt på privatperson

<img src="/img/skatt-firmabil-3.png"/>

* Privatperson må betale 57 705,- mer skatt i året
* Selskapets arbeidsgiveravgift øker med 18 614,-