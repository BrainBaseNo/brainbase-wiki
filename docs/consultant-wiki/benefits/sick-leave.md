---
sidebar_position: 4
---
# Sykefravær
Man er pliktig til å føre oversikt over sykefravær (ftrl § 25-2), men sykefravær skal ikke meldes via A-ordningen (heller ikke som permisjon) før sykepengeperioden er utløpt.

Du ber legen skrive ut sykemelding som vanlig (du trenger det ikke - innafor arbeidsgiverperioden kan du fint ha policy om 16 dagers egenmelding, men hvis du blir syk igjen senere er det greit å kunne kreve refusjon fra NAV).

De første 16 dagene av et sykemeldingstilfelle er arbeidsgiverperiode, dvs. at arbeidsgiver betaler lønn. Når arbeidstaker er friskmeldt (dvs. 100 % tilbake i jobb) er det en 16-dagers karanteneperiode før det begynner å løpe ny arbeidsgiverperiode.

Blir arbeidstaker syk i denne karanteneperioden så fortsetter man på forrige arbeidsgiverperiode.


:::tip La oss si at man blir syk 1. desember. Arbeidsgiverperioden varer da fra 1. til 16. desember. Hvis Dag blir frisk 9. desember, og deretter blir syk 18. desember, så skal han ha sykepenger fra trygden (evt. arbeidsgiver har krav på refusjon fra trygden) fra og med 18. desember, fordi arbeidsgiverperioden er gått ut uten at han har vært frisk i 16 dager.
:::

Det finnes også en del situasjoner hvor trygden yter sykepenger (eller refunderer arbeidsgiver) fra dag 1. Streik/lockout, nødvendig helsekontroll som krever minst 24 timers fravær fra arbeid, når arbeidstaker er donor (ftrl § 8-17 bokstav c, d, og e), ved kronisk sykdom eller svangerskapsrelatert fravær (ftrl § 8-20), og hvis man har forsikret seg mot sykefravær (ftrl § 8-21).

### Litt mer om sykeforsikring
Premiesatsen for forsikringsåret juli 2021-juni 2022 er 1,1 % av bedriftens samlede lønnsutbetalinger. Samlede lønnsutbetalinger i 2021, altså. Men her må fraværet være over 3 dager og du må ha legeerkæring.  Dag 1-3 er fortsatt omfattet av arbeidsgivers egenandel, og NAV refunderer ikke >6G. 1mio årlige lønnsutgifter vil si 11k i årlig premie. Maksimal refusjon er ca. 2400 kr pr dag. For at det skal lønne seg må man årlig ha minst 5 sykedager i dag 4-16. Så du kan si at om du drar inn 10 sykedager i en operasjon vil jo forsikringen ha betalt for seg på ett sykefravær (særlig hvis man klarer å bli operert på en torsdag eller fredag, så tredagersen kommer i helgen...). Kostnad - 11k. Refusjon/utbetaling - inntil 5 dager à 2400 = 12k. 5 dager fordi 10 dager sykemelding minus tre dager "egenandel" minus to dager lørdag og søndag.

### Kort oppsummert
16-dagers perioden gjelder løpende sykdom, altså om jeg er sykemeldt over 16 dager kontinuerlig. Dvs hvis jeg har 2x 10 dager med mer enn 16 dagers mellomrom så dekkes ikke dette av nav. Hvis du har 2x10 dager vil det antagelig lønne seg med forsikring for det året.