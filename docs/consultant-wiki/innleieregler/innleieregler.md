## Innleieregler

Fra 1. januar 2024 innførte regjeringen nye innleieregler som krever at alle virksomheter som leier ut arbeidskraft må være godkjent i [bemanningsforetaksregisteret](https://www.arbeidstilsynet.no/godkjenninger/godkjente-bemanningsforetak/).
Dette har skapt utfordringer for selvstendige IT-konsulenter og andre spesialiserte konsulenter.

Hovedutfordringen er at selvstendige konsulenter med enkeltpersonforetak (ENK) eller egne aksjeselskap (1AS) ikke kan få godkjenning som bemanningsforetak.
De blir dermed begrenset til _oppdragsavtaler_, der man (1) spesifiserer hele oppdraget og sluttresultatet på forhånd og (2) har resultatansvar. 
Dette står i kontrast til hvordan moderne IT-utvikling fungerer, hvor konsulenter typisk jobber integrert i kundens team under kundens ledelse.
Konsekvensene er at mange selvstendige konsulenter opplever at de i praksis har fått "næringsforbud", ettersom de ikke har tilgang til innleieavtaler. 

Regjeringen foreslo i slutten av 2024 et midlertidig unntak for IT-konsulenter, men kritikere påpeker at dette ikke løser de grunnleggende problemene.
Arbeids- og inkluderingsminister Tonje Brenna har varslet at det skal settes ned en "partssammensatt arbeidsgruppe" for å se på en varig løsning, men det er bekymring for at de selvstendige konsulentenes interesser ikke blir tilstrekkelig ivaretatt i denne prosessen.

Tre nyhetssaker som forklarer situasjonen:

- [Rydd opp, Brenna!](https://www.digi.no/artikler/kommentar-rydd-opp-brenna/554958)
- [Betyr dette slutten for selvstendige IT-konsulenter?](https://www.aftenposten.no/meninger/debatt/i/Ppr1B0/betyr-dette-slutten-for-selvstendige-it-konsulenter)
- [Regjeringen forstår ikke hvordan IT-utvikling foregår i 2024](https://www.finansavisen.no/politikk/2024/03/21/8111547/regjeringen-forstar-ikke-hvordan-it-utvikling-foregar-i-2024)

Se GitHub repoet [regelverk-for-innleie](https://github.com/andrerav/regelverk-for-innleie/) for mer informasjon.
